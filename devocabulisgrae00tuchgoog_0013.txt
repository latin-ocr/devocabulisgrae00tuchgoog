3

aliae quoque interdum rationes consociandae sunt, quas in ipsis
rebus tractandis suo loco afferre satius est3 nunc has exposuisse
sufficiat.

· In colligendis vocibus id spectandum esse, et ut enume-
rentur singulae quotiens inveniantur et ut ordo temporum ser-
vetur in promptu est. In multis enim quaestionibus, quae ad
voces tralatas spectant, multum interest, utrum semel tantum,
an pluriens reperiantur, utrum iam apud antiquos scriptores,
an apud posteriores demum in usu fuerint. Et eam quidem ob
rem neglectam supra Saalf. vituperatus est. Quonam vero
modo textu scriptorum utendum est? Evolvamus editiones,
quae optimae habentur, easque fidenti animo sequamur? Voce
‘chorda’ (Saalfeldii ind. p. 23 cx Plauti Most. 743 ed. Ritsch.),
ut uno saltem exemplo res illustretur, quidnam fidncia ista va·
leat, satis docetur. ‘C'horda' enim, quod periti non ignorant,
emendatio Camerarii est a Ritsch. et aliis editoribus recepta3
codices habent ‘co-r tenditur’. ‘Chorda’ autem funem vel
restim significans ¹) nullo alio exemplo nec ex usu Graecae nec
Latinae linguae comprobatur. Quid? Tantine menda librario-
lorum indoctorum vel levium faciamus, ut emendationibus vi-
rorum doctorum in textu constituendo locum non demus? Mi-
nime: sed in emendationibus utendis semper memores simus
eas emendationes esse et ad nostram rem iterum examinandas,
ut certissimae tantum adhibeantur. Etenim aliud mihi videtur
editoris ius, aliud eius, qui vocabula ex editionibus colligit:
illi plus, huic minus libertatis datum est. Editoris correctio-
nes quippe cumante oeulos omnium positae sint2)‚ veri similia
a certissimis facile discernuntur , itaque res sicuti* sunt offe*
runtur; quae vero cum ‘in vocabulorum collectione lateant, lo-
cus distinguendi, quatenns certitudo pateat, plane deest, et

 

1) Sunt sane qui vocem de nervo arcus in aliquem· intenti, ut eius
periculum significetur, intelligi velint. Quodsi ‘chorda’ hac quidem
significatione apud Graecos scriptores interdum invenitur, hoc loco non
solum de vi singuli vocabuli sed etiam de dictione ‘chordam tendere’
metaphorice adhibita agitur , quae a simplicitate Plautini loci aliena ,esse
videtur. ,

2) Eas scilicet editiones dice, quae solae in lectionibus codicum ae-
curate afferendis dignae sunt quae respiciantur.

1.

