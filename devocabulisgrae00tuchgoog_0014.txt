Γ

4

iam omnia promiscue certissima venditantur. Interesse autem
aliquid inter ea quae veri similia, et ea quae certissima sunt,
nemo non videt. Itaque quamquam editionibus optimis, quoad
eas nancisci potui, usus sum, hanc tamen legem mihi statui,
ut librorum manu scriptorum lectionibus, quae quidem anno·
tatae erant, inspectis emendationes nisi quae certissimae visae
sunt in usum meum non converterem. Similiter ex fragmentis
tragicorum et comicorum poetarum versus, quorum de auctore
non satis vel omnino non constat, non respexi, cum norma
mihi deesset, an ad temporis spatium, quo haec disquisitio
versatur, pertinerent necne. Malui cautior quam audacior vi-
deri. Omnes tamen locos propter incertum textum *reiectos in
unum congessi, ut, si quid erraverim, facile perspici et cor-
rigi possit. Sed* in iis quoque, qui tali fundamento niti mihi
videbantur, ut ipsis uterer, rei condicionem, nisi levissimum
quid et iam satis per se perspicuum erat, non silentio praeter-
misi, ut omnia omnibus clarissime pateant.

Ratione igitur exposita qua ad rem sum aggressus, missa
supervacanea disputatione de vocibus et lectionibus de quibus
non ambigitur, tantum de iis quaeram, quae dubitationem mo-
vent, et hoc modo viam ad rectumv vocabulorum conspectum
mihi muniam. Ac primum quidem de iis, de quibus dubitari
potest ex Graeco tractae sint necne, dicam3 deinde de iis,
quae ob textum vel auctorem incertum a me reicuntur. Dispu-
tatio autem de vocibus originis dubiae tripartita erit. Primum
de iis tractabo, quas linguae Latinae vindico; tum de iis,
quae ex Graeco sumptae mihi videntur3 deinde de iis, quas
in medio relinquendas duco. Sententias omnium virorum do·
ctorum, qui de his rebus aliquid protulerunt, ubique enarrare
et longum est et, cum saepius eadem, prolata sint, parum va-
let3 viros quidem celeberrimos Corssenum, Curtium ‚ Momm-
senum et unum eorum, qui via ac ratione ea collegit, quae
hodie ex linguis Indogermanicis inter se comparatis inter viros
doctos satis constat, Fickium dico, plerumque audire sufficiat.
Nonnumquam tantum alii quoque respiciendi erunt. Ceterum
etiam multorum aliorum sententiae saepius mihi non ignotae
fuerunt: ’ἅπλῶς δὲ τὸ μὴ λέγειν, οὗ τοῦ μή εἰδέναι σημεῖον ἐστι’νῖ

